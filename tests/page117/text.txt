čolón ṣ̌əy. wevdá, ṣ̌ta: "zəndagí no mən bi tákon hāróm āst". ār kū
kə tu áyəy, xəzmā́t tákon za ə́kənəm. āmrā́yi ṣ̌ə́yāt, badā́ri ṣ̌ə́yāt. da
yū dāšḱ ṣ̌əy, yū odám-ān va lu šír-āf ghərə́vdiyi pye ghū́y-āf, nigā
letíyi. 5. ṣ̌ohzodá Barhā́m-ān pistá kə: "či nigā́ letíyət va lu
šír-āf?". ṣ̌ta: "e barodā́r, ǰābr ogháyəy; ba mísl-i tákon rāguzā́r
viyā́m, ma lu šir-āf pa yū ver da sār no mən āmlá kərā́t. və́m-āf
ā́velǵ-af ghərə́vdəm, zə társ-ān yalā́ yə́kəro čí-kərkənəm. kdi pāydó
čí-ṣ̌əy kə žə́m-āf va mən xalós kərə́y". 6. ohzodá-ghān ṣ̌ta kə:
"māqsā́d-ət yen ži?". "a, - ṣ̌ta, - bā́li, yen ži". m-ān šamšír xiš-
ká, žiyá, kaláy ā́yāfghon ǰidó ṣ̌əy. žə də́st-i šír-āf-ghon-ān vay
xalós kər. yān odə́m-ān ṣ̌ta: "za-m xəzmatgór na ta ā́stām". mā-n ṣ̌ta:
"birodā́r, xəzmatgór ba kor čí-lorəm". wā-n ṣ̌ta: "ilóǰ-i čí-let, to
xəzmā́t-i tákon čí-íkənəm". yāy x̌iráy āmrā́yi ṣ̌əyā́t, badā́ri ṣ̌əyā́t.
7. čen bihobóni tay yə́kərāt, rūz bigā́ ṣ̌əy, torikšā́b ṣ̌əy. wužə́r:
gūṣ̌á də dāšḱ yū čirígh gə́vi. ṣ̌ohzodá-gān ṣ̌ta: "to xābā́r čí-ghər-
vəm - čáyem". yāf ṣ̌tāt: "ǰon xūb yi". yāy nyóstāt. ṣ̌ohzodá badā́r
ṣ̌əy to kə xābā́r že čirígh-āf ghə́rvəm. ṣ̌əy, qāríb na čirígh-āf rə-
səy kə yū mā́h-i čordāhə́ma žínka nyā́stəgha. ála pistá kə: "e mo-
dā́r-i qiyomát! či toqágha nyā́stəghāy?". 8. ṣ̌ta: "e barodā́r-i gul,
rāguzā́r ā́stāy-badā́r ay, šti pə́rsəy žə mən?". ṣ̌ohzodá-gān ṣ̌ta: "ār
māqsā́d kə lórəy, za osə́l kənəm". ṣ̌ta: "za lə́ghda na potṣ̌óh-ān ā́s-
tām, āvézdəgha va mən, dəm na āẓ̌dór-ān wustáygha". ṣ̌ta: "či?".
ṣ̌ta: "ā́rūz nəwát yū odám let. dur nəwát na mən tót-ān rəsə́y, va
mən āvézdəgha". 9. yā-n ṣ̌ta: "va pə́šḱa žə mən makā́m ghə́rvo". ṣ̌ta:
"pye lost va kāmārbā́nd-əm qoyím ghə́rvo". ghərə́vd, nyost, to āẓ̌dór
nird. zāmón-i viyá kə nəghár. yam furū́ xišḱá, ma žə ǰáy-ān čí-
wušḱiy ār čen kə āẓ̌dór-ān zūr kər, mə žə ǰáy-ān čí-wušḱoy, šamšír
nigā́ letá. x̌iráy ver kə furū́ xišḱá, ya dux̌ā́x ṣ̌əy. 10. ṣ̌ohzodá Bar-
hóm-ān ṣ̌ta: "xuwór-i qiyomát, badā́r ay na tot ḱáy-ān-ət". yāy ṣ̌ta
kə: "ār kay kə žə āždór-ān xalósa ə́kərgha, ṣ̌fəy no mən wa ži".
ṣ̌ohzodá-gān ṣ̌ta: "mən wə́la bakóra čí-lorəm". kə́ńḱika wušḱóy, ba-