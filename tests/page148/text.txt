1. Məndẓ̌ón žə J̌ə́rm-in čfir mix̌ pónda. āwā́l žə J̌ə́rm-in áyəy
Āzrā́t-Sāíd, žə wə́r-ān áyəy Kū́rin; žə wə́r-ān áyəy Məndẓ̌ón. āwā́l kə
da Məndẓ̌ón áyi - Tāgów, žə wə́r-ān áyəy Wílfa, žə wə́r-ān áyəy Mā́-
məlgha, žə wə́r-ān č̣əghə́wəy ā́səy Ṣ̌ār. 2. žə wə́r-ān giyā́rəy Ghu-
mónda, žə wə́r-ān áyəy Dāšḱ. žə wə́r-ān áyəy Ləvówont. žə wə́r-ān
áyəy Wílǵva, žə wə́r-ān áyəy Ghaz, žə wə́r-ān áyəy Spə́zmina, žə wə́r-
ān áyəy Wə́yā žə wə́r-ān áyəy Šóla, žə wər-ān áyəy Xoǰáḱay, žə wə́r-
ān áyəy X̌ūləy, žə wə́r-ān áyəy Níwa. lómi yend ži viyā́t. 3. Mənd-
ẓ̌ón - məlk sārā́d-āst, kəyā́m kasp-kamól čí-let, ghāyr žə diqoní-ān-
u čuponí-ān. idír ə́čkū čí-let. xurók-šon nā́ghən ghā́dmin. zəməstón
Məndẓ̌ón ǰon yax. wórfa ǰon di, póndi bāndíyāt. yax wātā́n. towustón
ghā́ṣ̌əy, xuṣ̌āwó ǰay, yówgha ghā́ṣ̌ka let. Məndẓ̌í kə́ṣ̌t-ə kór-əšon
kosk, ghóndəm, idír ə́čkū čí-lorat. yū́rzən čí-lorat, ǰuworí čí-lo-
rat. 4. nā́molgha žə Pýuw-in āvə́rāt na Məndẓ̌ón-ān, žə wə́r-ān yí-
sat na Prógh-in, na Wíren-in, na Kéw-in. idír savdogarí-šon žə
Fāyzābád-ān kādá Kobúl qārī́b āst. yo čoy ba kor fə́rmi, yo kolá, yo
idír təǰoratí - na Kobə́l-ān áyāt pye Panǰšír ghār. žə Məndẓ̌ón-ān
kə ārākā́t kənāt da Kúrin, žə wə́r-ān áyāt Ā́ǰimna. žə Ā́ǰimn-in áyāt
pa Pānǰšír ghār da Paryón. žə wə́r-ān áyāt da Panǰšír. 5. žə Panǰ-
šír-ān áyāt na Kobə́l-ān. moldorí-išon xəṣ̌gów lórāt ghówi lórāt,
čorwóyi lórat. zəməstón, towistón mól-əšon da lóma. xūrók-šon xṣ̌í-
ro, rūghn. žə mól-ān-əšon va pom fxóvāt, va pom wə́znāt, vow kamo-
nák dāt, bād žə wān lə́bāt, bād žə wān ghíwāt, bād žə wān wə́rāt, bād
yísāt na bofəndá-ghān kə weft va čākmā́n. 6. va čākmā́n kə wef-
tá, vow ẓ̌ə́yāt, bād žə wā-n yísāt Prógha plórāt, Wírena yísāt, pló-
rat, Kéwiya yísat, plórat. ghāyr žáy-ān kiyā́m diqoní digā́r čí-lo
rāt. pondi ǰaón rə́dẓ̌i let, sārā́k-i mutā́r čí-let illó piyodá, suwór