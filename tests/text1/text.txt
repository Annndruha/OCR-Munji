1. da yū šār potṣ̌ó viyá. yā-m potṣ̌ó-n yū pūr viyá. wa pūr-əš
ǰaón pālāwón viyá, ə́čkū dalíl čí-viya. yū rū́z-i viyá kə yū pālā-
wón pāydó ṣ̌əy, lof kint kə: "kdi pālāwón kə qa žə mən pālāwoní
kint?". potṣ̌obāčá ṣ̌ohzodá Barhā́m nom viyá. nəghár da māydón, ṣ̌ta:
"e pālāwón, lof biūdá čí-di!". 2. wā-n ləghénda va və́rgha, ṣ̌ta:
"ās da māydón, tíyo!". ṣ̌ohzodá Barhā́m wušḱóy, davól-i kāmā́r-əš
ghərə́vd, ṣ̌kā́biya, žiyá da tā. yā-n ǰon bāq tāslím kər. i ṣ̌ūr-man-
šū́r ba wiloyā́t-āf ṣ̌əy kə ṣ̌ohzodá Barhā́m-ān va pālāwón mošḱ. xābā́r
žáy-ān wa vróy-ān pərvə́y. wušḱóy, bə nóm-i ṣ̌ohzodá-ghon oghə́y. bi-
gā́ rəsə́y, xābā́r liyá va potṣ̌ó kə sār va fārzā́nd-ət da māydón xúz-
do. 3. potṣ̌ó āyrón wuzóy kə: "āgā́ xúzdum, či kə váy-am di?". da
mūžá-ghāf yū́rzən dəryá, wustóy da toy sā́r-əš. sār sū́ba ləyá, vay
xābār kər. yā-n wustóy žə xū́bn-ān, dəriší ikə́r, ghərəvd va mužá-
ghāf. fetá da pā́l-āf kə da tā yū́rzən. ṣ̌ta: "ólo, mə tot kə no mən
yen dušmán, kdí-vā dir šti?". va mužá-ghāf xolí ikə́r, pās oghúst,
ṣ̌ta: "žəm šā́r-ān tir ā́stām". 4. wušḱóy, rū ba biyobón kər, badā́r
ṣ̌əy. yū birodārxón-əm viyá, xābā́r ṣ̌əy, ya-m da də́mb-i ā́yān-ghon