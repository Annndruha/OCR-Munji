 1. za rəzgíogho viyā́m, yozdāhsolá viyā́m, ṣ̌ə́yām Prógha. da Prógh-in nyós tām, klá-vā da Ptsígom áyəm, klá-va Lūlák áyəm. da Prógha zəməstón wórfa ǰahón di. bād mol žáy-āf band yi da pərí wər. yāy Nūrəstoníyi xayrót zəməstón ǰahón ə́kənāt. tólǵāt kúyoghi, və́zoki, kḱóvāt da kərwót-āf. 2. va ghūṣ̌ kə kḱé vdāt, zəvárāt va ǰūṣ̌ da pā́xšḱ-āf, wústāt na mārdə́m-ān kə: "xárit". ska ǰuṣ̌ dróyāt rūghn. va ghū́ṣ̌-āf tə́ki ə́kənāt, dā́lat na nāfā́r-an da lóst-āf. wa nāfā́r xūt va nā́ghən, duó kint, wúšḱi. bād va xayrót kə liyā́t, va károst wústāt nəṣ̌ón, dróyāt tfā́ki, ār kay kə nəṣ̌ón da mā́len žiyá. 3. nāfā́r ǰahón ǰām ṣ̌əy. biyorxondá žə mən ogháy, ṣ̌ta: "ghə́rvo vā tfāk, dro na nəṣ̌ón-ān". mən ṣ̌təm kə: "zā dəryó čí-kərkənəm". wa biyorxondá-ghān žə mən ṣ̌ta kə: "tu vən na nəṣ̌ón-ān dro, išolló dəy va nəṣ̌ón". mən ghərəvdəm va təfā́k, wustóyəm va təfā́k, wustóyəm va koltū́s, nyós tām. vən də nəṣ̌ón-ān dəryə́m, žiyə́m va nəṣ̌ón. 4. mārdə́m-ān ṣ̌tāt kə: "mənd ẓ̌í-yān baló ə́kər: mox āzór nāfā́r viyām, káy-va nəṣ̌ón žiyó čí-kər kərām, məndẓ̌í-yān pa yū koltū́s žiyá va nəṣ̌ón".