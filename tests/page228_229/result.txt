 1. za rəzgíogho viyā́m, yozdāhsolá viyā́m, ṣ̌ə́yām Prógha. da
Prógh-in nyós tam, klá-va da Ptsígom áyəm, klá-va Lūlák áyəm. da
Prógha zəməstón wórfa ǰahón di. bad mol žáy-af band yi da pərí
wər. yay Nūrəstoníyi xayrót zəməstón ǰahón ə́kənat. tólǵat kúyoghi,
və́zoki, kḱóvat da kərwót-af. 2. va ghuṣ̌ kə kḱé vdat, zəvárāt va
ǰūṣ̌ da pā́xšḱ-āf, wústāt na mārdə́m-an kə: "xárit". ska ǰuṣ̌ dróyat
rūghn. va ghū́ṣ̌-af tə́ki ə́kənāt, dā́lat na nafā́r-an da lóst-af. wa
nāfā́r xūt va nā́ghən, duó kint, wúšḱi. bad va xayrót kə liyā́t, va
károst wústat nəṣ̌ón, dróyat tfā́ki, ar kay kə nəṣ̌ón da mā́len žiyá.
3. nafā́r ǰahón ǰam ṣ̌əy. biyorxondá žə mən ogháy, ṣ̌ta: "ghə́rvo va
tfak, dro na nəṣ̌ón-an". mən ṣ̌təm kə: "za dəryó čí-kərkənəm". wa
biyorxondá-ghan žə mən ṣ̌ta kə: "tu vən na nəṣ̌ón-an dro, išolló dəy
va nəṣ̌ón". mən ghərəvdəm va təfā́k, wustóyəm va təfā́k, wustóyəm va koltū́s, nyós tam. vən
də nəṣ̌ón-an dəryə́m, žiyə́m va nəṣ̌ón. 4. mardə́m-an ṣ̌tāt kə: "mənd
ẓ̌í-yan baló ə́kər: mox azór nafā́r viyam, káy-va nəṣ̌ón žiyó čí-kər
kərām, məndẓ̌í-yān pa yū koltū́s žiyá va nəṣ̌ón".